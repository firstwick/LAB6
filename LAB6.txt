กาลครั้งหนึ่งนานมาเเล้ว มีนกฮูกสาวตัวหนึ่งเมื่อถึงคราวที่ท้องฟ้าสว่างเจิดจ้าด้วยเเสงอาทิตย์
นกฮูกตัวนี้ขะนอนหลับอยู่ในโพรงต้นไม้พอแสงอาทิตย์จางหายไป นกฮูกผู้หลับใหลก็จะตื่นขึ้นมาพร้อมออกหากิน
ซึ่งอาหารอันโปรดปรานของเจ้านกตัวนี้มีทั้ง เเมลง มด สัตว์ตัวเล็กจิ๋ว
พวกมันล้วนมีรสชาติดีแถมทำให้นกฮูกอิ่มได้ตลอดคืน
หลายคืน หลายปีผ่านไป...เจ้านกฮูกที่อาศัยอยู่ได้โพรงไม้นั้นได้เเก่ตัวลง จะออกหากินเเต่ละทีก็เริ่มลำบาก
หากวันใดมีเสียงรบกวนช่วงเวลากลางวันก็จะทำให้นอนหลับไม่เต็มอิ่มจนหมดเรี่ยวแรง
ถึงเเม้ช่วงหลายวันที่ผ่านมาจะยังไร้เสียงหรือผู้ใดคอยรบกวน
แต่วันนี้กลับมีเสียงร้องเพลงดังลั่นป่า นกฮูกแก่เลยต้องโผล่หน้าจากโพรงไม้เพื่อสังเกตุการดูว่าใครกันนะที่ฮัมเพลงเสียงดังขนาดนี้
โดยต้นเสียงนั้นไม่ใช่ใครที่ไหน เเต่มันเป็นเสียงขับร้องของตั๊กเเตนผู้ย้ามาใหม่นั้นเอง
"เจ้าตั๊กแตนตัวน้อยช่วยเบาเสียงลงหน่อยได้ไหม เรานอนไม่ค่อยหลับเลย" นกฮูกกล่าวด้วยน้ำเสียงโมโห
"นี่คือเวลากลางวัน ช่วงพระอาทิตย์ส่องเเบบนี้ เรามีสิทธิ์จะทำอะไรก็ได้" ตั๊กเเตนหันมาตอบเเล้วร้องเพลงต่ออย่างสบายใจ นกฮูกเห็นดังนั้นยิ่งโกรธเข้าไปใหญ่ ไม่คิดว่าจะมีใครกล้าเถียงตนได้ขนาดนี้
"แต่เราต้องการพักผ่อนเพื่อที่จะมีแรงช่วงกลางคืน เจ้าไปร้องเพลงเล่นที่อื่นเถิด เจ้าตั๊กแตนตัวกระจ้อย ! " นกฮูกโมโหหนักขึ้นกล่าวเดิม
"ก็บอกเหตุผลมาสัก 1 ข้อสิ ว่าเราได้ประโยชน์อะไรจากการหยุดร้องเพลง... ลั้น ลา ละ ลั้น ลั้น ลา..." ตั๊กเเตนร้องเพลงต่ออย่างไม่ไยดี
นกฮูกทำได้เพียงเคียดแค้นอย่ในใจไม่กล้าโหวกเหวกออกไป ด้วยกลัวจะโดนผู้อื่นหัวเราะเยาะที่มาเถียงกันเพราะเรื่องแค่นี้ แต่เพื่อให้ตนเองนอนหลับได้นกฮูกผู้ปราดเปรื่องจึงคิดแผนการขึ้นมา
"ตั๊กแตนผู้มีเสียงอันไพเราะ เราต้องขอโทษทีที่เมื่อครู่นี้ได้ตวาดเจ้าไป มาตอนนี้เราได้ฟังเสียงเจ้าแล้วก็เป็นอันพอใจเพราะเสียงเจ้านั้นไพเราะเสนาะหูเหลือเกิน" นกฮูกออกมาพูดกับตั๊กแตนด้วยน้ำเสียงเยินยอ ทำเอาตั๊กแตนเกิดอาการประหลาดใจ แต่ก็อดยิ้มในคำชื่นชมนั้นไม่ได้
"วันนี้เรามีไวน์ชั้นเลิศ ที่เหล่าทวยเทพทั้งหลายใช้ดื่มช่วยทำให้เสียงใสก้องกังวานมากขึ้น เพื่อเป็นการมอบรางวัลให้ตั๊กแตนผู้ร้องเพลงดีกว่าใคร ได้โปรดขึ้นมาดื่มไวน์ด้วยกันบนนี้เถิด" นกฮูกเชื้อเชิญตั๊กแตนอย่างมีแผนการ
"ก็ได้ เห็นแก่ที่ท่านชอบใจในน้ำเสียงของเรา ถ้าอย่างนั้นเราจะขึ้นไปร่วมดื่มไวน์ด้วยแล้วกัน" ตั๊กแตนกล่าวเสร็จก็กระโดดขึ้นไปอย่างรวดเร็ว